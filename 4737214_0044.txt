36

nysius illustre ediderat, ad concionem yocatam plebem, ut tueren-
tur sibi divinitus post annos quadraginta et oct012) redditum
omnium dignissimum libertatis beneficium pluribus hortatus est.
Syracusani autem Dionem et Megaclem fratrem imperatores cum
libera potestate creaverunt. Subinde Epipolis minima opera captis
totaque iam urbe praeter arcem occupata, ut etiam illam obsi-
dione premeret, muro a portu magno ad portum usque Laccium
exstructo, a terra circumvallavitlss).

Interea Dionysius Cauloniae in Italia versatus, Dionis ad-
ventum expertus erat. Quare nuntio ad Philistum, qui tunc
circa Adriam erat, misso, ut cum classe quam properrime rediret,
quam maximis itineribus iter accelerans, septimo die post Dionis
in Siciliam reditum, eodemque die, quo' Dion arma apud Synalum
relicta accepit ae civibus distribuit14), reversus in arcem se re-
tulit. Unde initio privatim missis ad Dionem legatis, pace res·
componere tentavit. Sed quum ille dixisset, Dionysius cum Sy-
racusanis ipsis publice ageret, legati mediocria tyranni postulata
proposuerunt, atque vectigalium remissionem militiaeque vacatio· ”
nem, nisi ipsi bellum suscipiendum esse decernerent, promiserunt.
Quae, quum populus irrideret, ut imperium deponeret, alta voce
postulantes, petivit Dionysius, ut ad se Syracusani aliquot mitte-
rentur, quibuscum de pace ferienda ageret. Missi sunt ad eum

 

12) Scilicet ab anno 405—357. cf. Plut. Dion c. 28. Timol. c. 13.
Sin vero Corn. Nep. Dion c. 5 ait: „quinquaginta annorum imperium
munitum“ atque Diod XVI, 11 refert: ,,πεντηκονταετοῦς γὰρ δουλείας
πνειραίιιιενοια his nobis minime continentur controversiae. Nam sic expli—
canda sunt, ut Plut. tyrannidis finem in 6ο anno posuerit, quo Dion Sy-
racusis Dionysio absente potitus est, quamquam Dionysius inde ab illo
tempore etiam diu Insulam tenebat. Corn. Nep. atque Diod. ll. mea qui-
dem sententia rectius tyrannidis finem ad annum usque 356 producunt,
quo Dionysius ex arce in Italiam effugit.

12³) Cf. Plut. Dion c. 29 et Diod. XVI, 12, qui accuratius tradidit
Plutarch0‚ quomodo murus editus esset, quum dicat: ...... ἐκ θαλάττης
εἰς θάλατταν διατειχίςματα, quae verba gravissima esse puto.

Η) Cf. Plut. Dionr c. 29. Diod. XVI, 10 prodidit has quinquies mille
armaturas iam ante urbem captam advenisse et inter Syracusanos armis
destitutos divisas esse, quod mihi, quum tempus arma transferendi brevius
sit, haud verisimile videtur.

