44

Syracusis vero interea rebus mutatis etiam, ut fieri solet,
mutatus erat populi mobilis ac flectibilis animus. Dionysii· mi-
lites enim, quum illo die urbem clade ac terrore, paucis suorum
amissis, affecissent, in arcem se ad vesperum receperunt. Quod ’
quum viderent Dionis inimici imprimisque Heraclides et Theodotes,
animis resumptis ac spe per se ipsos libertatis urbisque conservan-
dae capta, populo, ne Dion exciperetur, persuaserunt ablue, ut
legatis denuo missis ille in itinere retineretur, effecerunt9).

Quum vero ita Syracusani dissidiis intestinis essent discissi,
Nypsius , cum maiore quam antea impetu toto muri circuitu di-
rupto, per omnes urbis vias contra cives turpiter. deceptos mili-
tes emisit, qui summa crudelitate omnia diripiunt atque caedunt.
Nec aetati nec generi nec ordini nec dignitati parcitur. Senex
aegrotus aetateque confectus, tener infans, femina inermis, virgo
trepidans aeque ac vir armatus et Juvenis vita pollens, omnes
caesi sunt. Quid quod, ut celerius ad finem pervenerunt, Syra—
cusas solo aequare tyrannidemque mentem sub urbis ruina sepe-
lire volebant. Itaque, priusquam Dion apparuisset, urbem facibus
multis locis incenderunt, ita ut cives miserrimi nescirent, quo
potissimum evaderent, ut in aedificiis ignem, in viis barbarorum
gladium effugerent. Ubique summa perturbatio, summa detri-
menta, ubique terror, caedes, incendium, mors; nusquam auxilium,
salus; viae urbis cadaveribus opertae, ignis magis magisque to-
tam pcr urbem diffusa. Quae vero calamitates, quam dici potest,
miserabiliores universae urbi Dionisque inimicis persuaserunt sine
illius auxilio urbem interire, quam ob causam ab Heraclide le-
gati eius frater atque patruus Theodotes missi sunt, qui eum
obsecrarent, ut injuriarum immemor urbi paene excisae auxilium
ferret. Quo audito Dion, qui sexaginta tantum stadia ab urbe
aberat, citato cursu Syracusas tendit. Atque quum per portam
Hexapylum10) in urbis regionem Hecatompedonss), quae vocatur,
intrasset, acie ibi instructa progredi coepit. Atque ia Dionysii

⁹) Cf. Plut. Dion c. 44.

¹⁰) Hexapylum septentrionem versus situm est.

¹¹) Sic enim coniungendum esse censeo, quod nobis Diod. XVI, 20:
καὶ διανύσας ὀξέως τὴν εἰς Συρακούσας ὁδὸν, ἧκε πρὸς τὰ Ἑξάπυλα et Plut.
Dion e. 45: εἰσέβαλε διὰ τῶν πυλῶν εἰς τὴν Ἑκατόμπεδον λεγομένην retulerunt.

