53

nem miseriasque diserte explicassent, Corinthii dolore affecti, ut
coloniae auxiliarentur, Timoleontem virum et rei militaris peritia
et virtute praestantem, tyrannidi vero tam infestum, ut fratrem
ipsum Timophanem eam affectantem trucidasset, ducem elegerunt-⁷³).

Interea, quum Timoleon classem exstrueret et ad profectionem
pararet, Corinthii litteras ab Hiceta acceperunt, quae continebant
tum, ne frustra fatigarentur, neve expeditione in Siciliam peri-
cula subirent, quum Poeni longe lateque eam jam occupassent,
tum, ut ipse illis se consocians id ageret, ut, Dionysio expulsoL
Syracusis tyrannidem assequeretur. Qua de re valde irati non
solum a classis transmissione non avertuntur, verum festinant
Corinthii naves parandas3 et Timoleon, pluribus prosperis prodi-
giis conspectis, cum sept-em navibus Corinthiis, duabus Corcy-
raeensibus, una Leucadia solvit. 01. 108,4 -- 344⁶).

At Hic-etas ille Timoleontem adventare certior factus, quum
Dionysium, quamvis terra marique eum obsessum teneret, ad
urbem tradendam cogere non posset, commeatus inopia ductus ad
Leontinos copias abduxit. Sed quum Dionysius copiis statim
emissis abeuntem hostem aggrederetur, proelium commissum est,
in quo Hicetas superior factus tria Dionysii militum milia ob-
truncavit ceterosque terga vertentes, citato cursu, persecutus una
cum iis in urbem irruit Syracusisque praeter arcem, quam Dio-
nysius occupavit, potitus est'1).

Interea Timoleon, quum secundo vento vectus esset, Jonio mari
superato, tribus diebus post Syracusas ab Hiceta captas ad Rhe-
gium appulerat. At Timoleon, quum ad Italiae oram advectus,
de Siciliae tristi conditione certior factus esset atque Dionysium
ab Hiceta proelio fusum atque in arce obsessum esse Syracusas-
que maxima ex parte ab illo occupatas, Carthaginiensibus vero,
cum Hiceta foederatis, curae esse, ne ipse Siciliae terram attin-

 

⁵) Accuratius hac de re disserere a nostro proposito abhorret. Itaque
cf. Timae frag. 131, 143 ed. Miiller. Corn. Nep. Timol. c. 1. Diod. XVI.
65. Polyb. 111. p. 45 *edmCasaub Cic. ad fam. V, 12. Arist. Pol. V, 6 ed.
Acad. reg. Bor. et Plut. Timol. c. 3—7, qui hanc rem explanate explicarit.

⁶) cf. Diod. XVI, 66. Plut. Timol. c. 7. 8. Arist. rhet. ad Alex. qui
solus tradidit Timoleontem novem tantum habuisse naveS.

⁷) cf. Plut. Timol, c. 9. Diod. XVI, 68.

