24

caput ΙΙ.

Quomodo se gesserit Dionysius usque ad Dionis
in Siciliam reditum.

Quum Dionysius maior vitam fere totam in bellis gerendis
ac rebus publicis administrandis perageret, Dionysio regnante
minore raro tantum rem memoria dignam invenias. Scimus enim
eum a. 366 paulo igitur post Dionem eJectum Lacedaemoniis in
bello contra Thebanos duodecim triremes auxilio misisse ,
quae quidem mox infectis rebus domum redierunt1). Deinde
Rhegium illustrem illam urbem, quam pater a. 387 solo aequasse
tradidi, magna ex parte restauratam , Phoebiam appellavit2).
Eodem anno, Dionysio· auctore, etiam Tauromenium ab Andro-
macho Tauromenite , Timaei historici patre , viro et opibus et
animi magnitudine excellenti, quidquid exsulum Naxi reliquum
erat, 111ηο et illinc congregatis et exceptis, valde amplificatum
atque auctum, urbis vero nomen comprobatum esse perhibetur, ita
ut Andromachus quasi alter conditor fieretss).

Sed Jam transeamus ad eas, quae ad interiora regni spectant
res. Dione patria expulso Dionysius Platonem in arcem arcessi-
vit specie benigni hospitii custodiam machinatus, ne domum re·-
dire posset, sed magno cum amore eum prosecutus nihil nisi id,
ut ab eo redamaretur et super omnes coleretur postulavit3 quin
etiam se summam rerum dominatumque ei permissurum esse , si
Dionis amicitiam non praeferret suae promisit. Tanta admira-
tione tantoque ardore atque caritate exarsit in Platonem4). Plato
autem multis precibus apud Dionysium id agere non cessabat, ut
Dionem revocaret; sed frustra. Denique quum Plato Dionysium

¹) Cf. Xenoph. Hell. VlI, 4, 12.

2) Cf. Strabo VI, 1, 6.

³) Cf. Diod. XVI, 7. Quum Diod. XIV, 59 iam enarraverit urbem a
Siculis in colle Tauro esse conditam eamque διὰ τὸ μεῖναι τοῦς ἐπὶ Ταῦρον
ἀθροισθέντας Ταυρομένιον esse nominatam, hunc locum sic explicandum
esse mihi videtur et Plassium II. p. 241, cui in universum libentissime
assentior, temere confirmasse censeo alterum Tauromenium ab Andromacho

esse conditum.
⁴) Cf. Plut. Dion. c. 16. Plato ep. VII. p. 329, 330.

 

