37

viri, quos Dion probatae spectataeque fidei esse non nesciit. Qui-
bus autem cum Dionysio de pace disserentibus ex arce subito

rumor exortus urbem pervasit, Dionysium imperium esse deposi- ’

turum. Sed hac fama Syracusanis doli et insidiae parabantur.
Nam quum Dionysius de die in diem colloquium prolongaret, et
Syracusani spe pacis custodiis negligentius prospicerent segniusque
stationes agere coepissent, primo diluculo, reclusis extemplo portis
arcis, 'agmen instructum meroque impletum contra murum a
Dione exstructum magno impetu immisit. Muro magno strepitu
diruto trucidatisque excubitorum non paucis, barbari irruunt in
urbem. Quum Syracusani re inexspectata perterriti terga verte-
rent, Dion, simulatque se a tyranno fraude deceptum videt, mi-
litibus coactis hosti obviam tendit. Proelio conserto, ab utraque
parte, praesertim quum intra munitiones vix unius stadii spatium
intercederet, acerrime dimicatum est. Quum vero Marte ancipite
confligeretur multique ex utrisque caderent, Dion egregii quip-
piam peracturus, in medios hostes se immisit acriterque pugnans
multos necavit. Sed ipse in dextro brachio vulneratus et sene-
ctute Jam confectus in terram collapsus singulari tantum militum
fortitudine vix effugit mortem. Postquam periculo ereptus Timo-
nidem illum ducem sibi substituit, ipse vero equo urbem circum-
vectus, Syracusanos a fuga avocavit, et peregrinos milites, qui
Achradinae praesidium tenebant, contra Dionysium concitavit,
illius mercenarii saucii ac defessi in arcem se recipere coacti
sunt15).

Hac victoria, in qua ex Dionis militibus septuaginta quatuor,
e Dionysii vero octingenti ceciderunt, parta, Syracusani tropaeum
in tyranni opprobrium erexerunt, externos milites centum minis,
Dionem vero aurea corona donaverunt. Dionysius autem spe sua
frustratus cadavera impetrata aureis coronis purpureisque vestibus
eleganter amicta sepeliri iussit, quibus officiis superstitum amorem
sibi conciliare studuit. Deinde, quum fortissimum quemque magnis
ornasset muneribus, iterum legatos, qui de pace componenda
cum Syracusanis agerent, misit, quos Dion, eadem arte Dionysium

¹⁵) Cf. Diod XVI, 12. Plut. Dion. c. 30. Justin. XXI, 2. Polyaen.
strat. V, 2, 7.

