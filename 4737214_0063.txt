 

55

,ορρίιίωη adventaret, ubi in necopinatas copias ad cibum sumen-
dum conversa-s irruit atque, trecentis caesis sexcentisque in ca—
ptivitatem· abductisss) , ceteras in celeberrimam vertit fugam.
Qua victoria vinexspectata ac gloriosa factum est, ut non solum
Adranitae, portis patefactis, Timoleontem benigne exciperent eius-
que partes sequerentur, verum etiam Tyndaritani aliaeque civi-
tates‘cum eo societatem inirent, et Mamercus Catanae tyrannus,
vir bello fortis opibusque insignis, per legatos ad -eum missos
foedus cum eo ferire cuperet, ita ut vires eius adeo augerentur,
ut Syracusas ipsas contra Hicetam castra movere auderet12).
Sed quum Hicetas etiamtunc totam urbem praeter arcem possi-
deret, Poeni autem Dionysium quam acerrime et magna cum
classe obsessum tenerent, Timoleon, multo inferior, nihil grave
efficere potuisset, nisi fortuna, quae omnino Timoleonti valde
favisse mihi videtur, eum adiuvasset. Dionysius enim, quum
nullam evadendi spem videret, de conditione sua iam desperare

 

¹¹) De numero caesorum Plut. Timol. c. 12 et Diod. XVI, 68 haud
dissentiunt.

¹2) Cf. Diod. XVI, 66, 68, qui nobis tradidit, Timoleontcm post victo-
riam ad Adranum partam Hicetam, citato cursu, ad Syracusas usque per-
secutum Epipolisque potitum esse, quod minime verisimile esse videtur.
Plut. Timol. c. 12 enim retulit, Timoleontis copias itinere longo tam
defessas fuisse, ut non sine magno opere ad pugnam excitari potuissent,
ita ut post proelium illi nec voluissent nec potuissent citato cursu Syra-
cusas properare. Multo magis vero mihi rationi consentaneum csse videtur
Timoleontem, quum, a qua Adranitarum parte auxilio vocatus erat, sibi
urbis portae* recluderentur, cum militibus suis eam esse ingressum ac
postca demum, viribus magis in dies magisque auctis, Syracusas profectum,
cum Dionysio de arce tradenda egisse. Itaque est Ortygia prima urbis
pars, qua Timolon, Dionysio abeunte, potitus est et non Epipolae‚ quas
Hicetas et Carthaginienses tenebant. Sed, ut omittam, quod vix fieri
potuit, ut Timoleon tam parva cum manu Syracusas militibus quam maxime
refertas, occuparet, etiam multa a Diodoro ante Ortygiam, a Dionysio tra-
ditam facta esse referuntur, quae e Plutarcho postea acta elucent. Atque
hanc ob causam etiam in chronologia ab eo discrepo, quum, Dionysium
demum anno post Timoleontis adventum arcem Timoleonti tradidisse, me-
moret 01. 109, 2’; 343, quem numerum etiam Clint. Fast. Hell. falso
excepit, quoniam Plut. Timol. c. 16 diserte nobis retulit, Timoleontem

a Dionysio minore „s’v ἡμέραις πεντήκοντοέ( arcem in potestatem accepisse,
Of. etiam Grote VI. p. 12⁵1.

