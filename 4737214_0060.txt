52· >

ossa vero mortario contrita in mare disjecissent1). Quod spe-
ctanti facile intelligere tibi· licet, quam crudeliter se in Locrenses
ille gesserit atque, quamquam a nullo scriptore proditum est,
quomodo reversus Syracusis tyrannidem exercuerit, tamen tibi
persuasum habeas eum tunc iisdem, quibus antea indulsisse vitiis,
civesque eo maiori crudelitate ac insolentia tractasse, quo magis
nuper exsilium calamitatesque animum exacerbaverant, ita ut
magis in dies magisque odiosior fieret. Itaque optimates ac no-
bilissimi quique, quum illius tyrannidis jugum excutere. studerent,
imprudenter ad Hicetam illum, qui nuper Leontinis tyrannidem
occupaverat, confugiunt petituri, ut urbi rursus in discrimen vo-
catae quam celerrime auxilio veniat et tyranno liberet, quod ille
eo libentius fecit, quum ipse, Dionysio expulso, Syracusarum im-
perio potiri in animo haberet. Itaque manu satis valida collecta,
Syracusas profectus, castris ad Olympium 2) munitis, Dionysium
in urbe oppugnare coepit, ut fame coactus urbem t1·aderet⁸).
Ol. 108‚4 = 345.

Quo tempore etiam Carthaginienses, qui, quamvis totius Si-
ciliae vires prorsus essent exhaustae, per longum temporis spatium
huic miserae terrae, quantum scimus, bello pepercerant, cum cen-
tum et quinquaginta navibus longis, bigarum supra duo milia,
quinquaginta milibus militum, trecentis curribus, armis, telis
cuiuscunque generis, machinis oppugnationibus destinatis, ingen-
tique frumenti copia bene instructi ad eam oppugnandam Han-
none duce trajecerunt4).

Sic undique tot calamitatibus oppresffi legatos in Graeciam,
qui a Corinthiis auxilium peterent, mittere decreverunt, quum eam
ipsam civitatem tyrannis nonnunquam fuisse infestam non igno-
rarent. Quum legati Corinthum venissent ibique urbis conditio-

 

¹) Of. Aelian v. h. VI, 12. IX, 8. Plut. praec. ger. reip. c. 28. Strabo
VI, 1, 8. Trog. Pomp. p. XXI. Clearch. ap. Athen. XII, c. 58.

2) Olympium est oppidulum e vetere Jovis Olympici templo ortum,
et a meridiana Syracusarum parte ad Anapi fluminis ostium, mille et
quingenti tantum passus ab urbe situm, cf. Diod. XVI, 68. Thucyd. VI,
70. VII, 4. Liv. XXIV, 33.

3) Cf. Diod. 11. Plut. Timol. c. 1.

⁴) Cf. Diod. XVI, 67. Plut. Timol. c. 2. Arist. rhet. ad Alex. c. 9.

