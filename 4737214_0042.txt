34

vexillis habuit1), quos eo armorum genere, quod sors obtulit, ar-
mavit. Cuius adventus fama illico Syracusas pervasit atque
urbs adipiscendae libertatis desiderio et conspirationibus aestua-
bat. Interea Dionysius circa Adriam erat, Dionis adventum
ignorans, quum nuntius, quem Timocrates a'd eum miserat, litteris
casu miro arnissis, effugissetf’). Duces autem, quos tyrannus ad
urbem custodiendam reliquerat, oppidanos a defectione quam di-
ligentissime deterrere studebant. Quod quum frustra tentassent,
civium tumultu passim convalescente, coactis mercenariis militi-
bus, una cum‘ iis , qui a tyranni partibus steterunt resistendi
conspirantibus consilium ceperunt. >Timocrates Ortygiam Epipo-
lasque tuebatur⁶)‚ quum infestis civium animis, qui imprimis ce-
teras urbis partes incolebant, diffideret, et, ne urbe relicta⁴ seditio
exoriretur, Dioni obviam ire non auderet. Quum autem Leontini
et Campani, qui Epipolis praesidium tenebant, falsum rumorem
a Dione prolatum d'e ipsorum urbibus occupandis audivissent,
Epipolis et Timocrate destitutis, auxilium suis allaturi domum
redierunt. Quod quum Dion circa Acras⁷) audivisset et, concione
convocata, milites longa oratione inflammasset, noctu castra mo-

 

⁴) Plut. Dion. c. 27 memorat numerum eorum hominum, qui Dioni
se adiunxerunt ad 5000, quod facile credas, sed Diod. XVI, 9 numerum
incredibiliter auctum 20000 affert.

⁵) Lupus odorem secutus, tabellario, quum in Italiae silva paulisper
dormiret, carnes perae alligatas rapuit unaque peram, in qua litteras con-
diderat. Cf. Plut. Dion c. 26.

⁶) Syracusae enim ex quinque partibus in unam contractae sunt ur-
bem, quae vocantur: Ortygia sive Insula, Achradina, Tycha, Neapolis,
Epipolae, quarum Epipolae‚ locus totus praeruptus et propter asperitatem
fere inaccessibilis, cum castello firmissimo Euryalo, ad septentrionem et
occasum versus est, Ortygia vero Epipolis prorsus adversa ad meridiem ct
orientem vergit. Inter has duas partes urbis tres ceterae sitae sunt atque
ita, ut inde ex Epipolis Tycha ad septentrionalem, Neapolis ad meridiona-
lem regionem tendat et post illas ad Ortygiam atque mare usque Achradina.

⁷) Pro περὶ Μάκρας cf. Plut. Dion c. 27 corrigendum est περὶ unque,
nam primum quidem illo loco Μάκρας 11011 inveneris, tum tota Dionis
expeditio adeo quadrat ad has Acrae, ut aliam urbem nullo modo fuisse
dixeris. Acrae viginti quatuor milia passuum a Syracusarum, meridiana
parte sitae etiamque a Syracusanis conditae sunt septuaginta annis post
Syracusas, anno 665. Of. Thucyd. V1.·c. 5.

