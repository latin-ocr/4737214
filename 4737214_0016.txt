8

‘domum sibi adstringeret obligaretque. Deinde quum, ut se virum
imperio dignum praestaret, Carthaginienses e tota Sicilia ejicere
constituisset Gelae urbi, quae ab Imilcone, Agrigento vere a.
405 funditus everso, obsessa tenebatur, auxilio venit, sed post
viginti dies frustra consumptos et ipso a Poenis, fuso, haec ex—
peditio eo finita est, ut Gelenses e Selinuntiorum, 'Himeraeorum‘
Agrigentinorumque exemplo patriam relinquerent. Atque hinc
Camarinam profectus ibi quoque cives cum uxoribus et liberis
quam celerrime Syracusas migrare coegit30). Qua agendi ratione
ipsi milites adeo exacerbati sunt, ut Italici socii domum disce- ’
derent et Syracusanorum equites citato cursu Syracusas festina-
rent et Dionysii uxorem tam foede crudeliterque tractarent, ut
sibimet ipsa conscisceret mortem31). Quo audito Dionysius sum-
ma ira incensus cum centum dilectis equitibus et sexcentis pedi-
tibus, quam maximis itineribus Syracusas properans, quum noctu
urbem ingrederetur inimicos necopinatos aut trucidavit aut expulit,
ita ut, quum primo diluculo ceterae mercenariorum catervae ad-
venissent atque Gelenses Camarinaeique a Dionysio abalienati
Leontinos abiissent equites autem, qui caedem effugerant Aet-
nam se contulissent32) imperium firmius esset, quam antea, prae-
sertim quum etiam Imilco verisimiliter pestilentia illa ingenti,
perductus pacem cum eo faceret his conditionibus, ut praeter
pristinas Cathaginiensium possessiones Sicani, Selinuntii, Agri-
gentini, Himeraei in eorum ditione ae potestate essent, Gelensi-
bus et Camarinaeis expulsis in urbes suas, muris dirutis, redire
liceret, si Poenis vectigalia solverent3 Leontini vero et Messanii
omnesque Siculi sui juris essent; Syracusani Dionysio tyranno
obedirent. Ol. 93‚4=405³³). Pace facta primum ad ipsius re-
gnum muniendum Ortygiam a cetera urbe sejunxit eamque muro
et turribus circumdedit, tum in ipsa insula, ut seditione exorta
se recipere posset, Acropolim, quae vocatur, sibi exstruxit 11160-
lisque inde expulsis eorum domos amicis donavit, deinde Syracu-

 

80) 6111101 xm, ios—112. Niehues p. 18 sqq.
⁸¹) Cf. Diod. XIII, 112. Plut. Dion. c. 3.

³²) Cf. Diod. XIII, 113. Xenoph. Hell. II, 3, 5.
³⁸) Cf. Diod. XIII, 114.

