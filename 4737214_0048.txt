40

ria navali elati et ab oratoribus importunis pertracti Dionysium
mox vivum se dedere coactum iri sperarent, legatos re infecta
remiserunt. Quare Dionysius, quum arcem, fortissimis militibus
mercenariis relictis, Apollocrati filio natu maximo, de quo jam
supra p. 18 et ‚27 retulimus, tradidisset, plurimosque thesauros
sociosque navibus imposuisset, Heraclidem nauarchum, cui, ne
Dionysius evaderet, cum classe portus observandus erat, fallens
in Italiam trajecit23). Sic tyrannus ab eodem viro, qui, ab eo
expulsus, per longum temporis spatium exsul vitam degerat, de-
cem fere mensibus post ,eius in Siciliam reditum, tyrannide ever-
sa, patria eJ‘ectus est, postquam duodecim annos regnavit. Ol.
106,1=aestate anni 35624).

 

23) cf. Diod. XVI, 16, 17. Plut. Dion c. 38. Corn. Nep. Dion c. 5.
Justin. XXI, 2.

²⁴) Cf. Diod, XV, 73. Non utique prorsus duodecim sunt anni, sed
undecim anni nonnullique menses. Plut. Timol. c. 13 alt Dionysium decem
annos regnasse. Quod hinc derivandum est, quod idem in Dione c. 28,
ut iam diximus p. 46, quadraginta octo annos tantum computavit ab eo
ternpore, quo pater tyrannide potitus est ad Syracusas usquc a Dione
captas. Quum autem pater triginta octo annos regnarit, restant decem
anni tantum filii imperio, cf. Clint. Fast. Hell. ad a. 356 et Euseb. chron.
ed. Schoene p. 112. In universum de Dionysio a Dione eiecto cf. etiam
praeter Diod. Plut. et Corn. Nep. 11. Aristot. Pol. V, 8, 17. V, 8, 19.
Aelian v. h. IV, 8, VI, 12, VII, 14, IX, 8, III, 17. Synes. serm. ad Paeon.
p. 308 A. Trog. Pomp. frag. XXI. Diog. Laert. II, 7. Nro. 6.

