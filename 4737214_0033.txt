25

cum Archyta ac Tarentinis arctissime amicitiae vinculo conjun-
xiuet⁶)' remisit eum Dionysius bello quodam exorto⁰) 01. 103,3
=36⁸s5 ea conditione, ut Dionysius Dionem proxima aestate re-
vocaret, Plato vero ipse iterum Syracusas rediret'1). Attamen
promissum Dionysius non servavit, quamquam Dioni praediorum
censum statuto semper tempore misit, sed a Platone petivit, ut
tempus differret confirmans se pace composita certe Dionem esse
revocaturum3 Cf. Plut. Dion c. 16.

 

 

⁵) Dionysium arcte amicitiae vinculo cum Tarentinis fuisse coniun-
ctum inde proficiscitur, quod Euphorion in comm. hist. apud Ath. XV.
c. 60 tradidit, quum dicat Tarentinis a Dionysio minore candelabrum in
prytaneum esse dedicatum, in quo tot lucernae ardere possent, quot dies
toti anno sunt.

⁶) cf. Plut. Dion c. 16, 18. Plato ep. VII. p. 338 D. Hic auctores
plane nos deserunt. Plut. Dion c. 16 dicit tantum: ἐν τούτῳ δὲ πολέμου
τινὸς ἐμπεσόντος ἀποπέμπει τὸν Πλάτωνα sine omni laudatione nec loci,
quo bellum, nec populi quocum gestum est. Hoc bellum idem esse cum
Poenis gestum puto, quod iam supra p. 21 duos quidem annos perdurasse
confirmavi et hisce causis. Diod XVI, 6 quidem Dionysium, quum ad
bellum gerendum prorsus ineptus fuisset cum Carthaginiensibus pacem
fecisse dicit. Quum autem ille ut iam supra dictum ab 01. 103, 1 usque
ad 01. 105, 2 de chronologia rerum Siciliae omnino nihil afferat nobisque
tantum, quae his temporibus in Dionysii minoris regno acciderint, enarret,
non diiudicat, quo anno haec pax cum Poenis facta sit. Plut. Dion c. 6
autem rem prorsus in dubium vocavit bellumne compositum an perductum
sit. Quum porro in epistola Dionis ad Carthaginienses missa, cf. supra p. 28,

commemoretur, ut, se solum auctore, pacem cum Dionysio ferirent, hac ipsa ·

epistola sive sit genuina sive etiam spuria, id quidem constat Dionysio hoc
tempore — aut extrema parte anni 367 aut initio anni 366 -- bellum cum
Poenis fuisse. Quod bellum, quin idem fuerit eo minus dubitari potest,
quum pauci tantum menses intercedant. Vix autem putare possis Cartha-
ginienses cum Dionysio, quem infirmum novissent, cuiusque praecipuum
adiutorem Dionem esse viderent statim Dione expulso pacem fecisse, nisi
opportunissimis conditionibus. Itaque mihi videtur annum 366 sine magno
bello reconciliandi studiis evanuisse sequentique anno, quum studia forsan
coepta ad nullum finem perducerentur, iterum bellum exortum esse, qua
de causa Plato demitteretur ea conditione ut proxima aestate a. 364 Sy·
racusas rediret. Pax autem, quum illud, ut e Plut. Dion 6 elucet proxima
aestate finitum non esset, fine demum huius anni ac mea quidem sententia
non sine commodis Carthaginiensium composita esse videtur.

⁷) Plato rediisse videtur in Graeciam aut extrema parte anni 366 aut
initio anni 365.

