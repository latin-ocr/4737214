50

deret. Singula huius regni Locris sex per annos continuos, prae-
sertim quum graves res bellicae non commemorentur, accuratius
describere vetat nobis decorum. Sed hac in re omnes, qui de
00, dum Locris imperium tenebat, tradiderunt scriptores consen-
tiunt, eum crudelem tyrannum et perditum fuisse atque abje-
ctum virum. Nam ebrietati, luxuriae atque libidini summopere
indulgebat, et quum idcirco pluribus egeret pecuniis quocun-
que modo eas adipisci temptabat quin etiam, quum Locrenses

cum Lucanis bella gessissent et a Leptine Rhegii tyranno ve- '

hementer premerentur, haec ipsa bella ad repetundas ignominio-
sissime usurpabat. Legimus apud scriptores, eum immanissimis
vexationibus, immo incredibili quadam in mulieres ac virgines
ductum esse cupiditate²⁷). Hanc unam J ustini XXI,2 senten-
tiam , quippe quae leniter tantum eius mores exprimat, afferre
mihi liceat: „Conjuges‚ inquit, principum ad stuprum rapi jube-
bat, virgines ante nuptias abducebat stupratasque sponsis redde-
bat, locupletissimos quosque aut civitate pellebat aut occidi im-
perabat bonaque eorum invadebat“. Quid quod Dionysius om-
nibus cuiuscunque generis vitiis obrutus fuisse videtur. ita ut
per milites tantum mercenarios cuncta ira cunctaque seditio per
vim reprimi posset, donec Syracusis tyrannidis recuperandae oc-
oasio ei oblata est.

Syracusis enim, Callippo eJecto, Hipparinus, Dionysii frater,
imperio potitus est, de cuius regno nobis ‘id unum traditum est,
ipsum duos per annos id tenuisse28) et tum, quum valde ebrio-
sus ac tyrannicus esset, occisum esse a. 350, unde conjicere
possis, illius quoque regnum non mite ac. jucundum fuisse.

Hipparino autem successit frater eius Nysaeus, qui, quum
etiam ut ceteri luxuriae, ebrietati, quin etiam turpissimis libidi-

 

εὶἸ) Cf. Justin. XXI, 2, 3. Aelian v. h. IX, 8. Strabo VI, 1, 8. Arist.
Pol. V, 6, 7. Clearch. ap. Athen. XII. c. 58.

²⁸) Cf. Diod. XVI, 36.

⁵⁹) Cf. Theop. hist. XL ap. Ath. X. c. 47, quo loco omnino de magna
trium fratrum Hipparini, Apollocratis et Nysaei temulentia refertur. Plut.
de vera num. vind. ait, Dionysii maioris filiorum Nysaeo et Aporuocrati 3
. parentum pravitatem fnisse innatam.

