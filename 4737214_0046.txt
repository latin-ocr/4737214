38

decepturus, varia objiciens retinebat, donec murum perruptum
restaurasset, restauratumque iterum firmasset. Quo peracto Dion
legatis respondit unicam esse pacis feriendae viam si, tyrannide
deposita, honoribus quibusdam Dionysius acquiesceret. Quum ty-‚
rannus, qui hoc responsum aegre ferret, omnibus rebus abundans
atque in mari validior frustra Syracusanos agros vastare urbem-
que a commeatu intercludere conatus esset, ut Dionem apud civoe
invisum redderet, litteras a Dionis filio Hipparino¹⁶) aliisque
cognatis patri scriptas finxit. His continebantur preces obsecra-
tionesque mulierum, minae adversus· carissima pignora: sororem,
filium, conjugem miseraeque, lamentatione admixta, obtestationes,
ne everteret sed ut susciperet tyrannidem, quam Dionysius depo-
nere vellet, praestaretque amicis, necessariis securitatem1'1). —-

Quibus litteris quamvis publice recitatis, tamen Dion Syra-
cusanis in suspicionem venit, ita ut Heraclides ille, qui a Dione
cum triremibus in Peloponneso relictus, interea Syracusas viginti
cum triremibus, mille et quingentis instructis militibusffl) reversus
est, quamvis summa imperii in Dionem esset delata, classis prae-
fectus deligeretur19). Eodem fere tempore Philistus, Dionysii
summus classis praefectus, sexaginta cum triremibus et supra
quingentos equites, postquam, Leontinorum urbem, quae a Dio-J

 

16) Plut. Dion c. 31 ait, Timonide illo auctore, Dionis filium esse
Hipparinum ab avo Hipparino sic nominatum eumque a Timaeo pag. 127
ed. Miiller falso Aretaeum a matre Arete esse appellatum.

¹⁷) Cf. Diod. XVI, 12, 13. Plut. Dion c. 30, 31. Polyaen strat. V, 2, 7.

¹³) Plut. Dion c. 32 tradidit Heraclidem cum septem triremibus et
tribus navigiis tantum appulisse, quod, si magnam classem, quacum Sy·
racusani paulo post cum Philisto pugnam commiserunt navalem, spectave-
ris, haud verisimile videtur. Quare a Diod. XVI, 16 numerum proditum
viginti navium longarum et mille quingentorum armatorum verisimilius
esse censeo.

¹⁹) Et tunc re vera, licet in Peloponneso iam eorum animi invicem
essent abalienati, cf. Plut. Dion c. 32, inter Dionem et Heraclidem coepta
est de principatu contentio, coeptum simul fatale illud immo fatalissimum
tempus, quo Syracusas summa, qua tot per saecula mirifice floruerant,
gloria privari privatasque ad exitium ferri fato quasi quodam destinatum
erat ad id usque tempus, quo Timoleon ille clarissimus vir rei militaris
scientia arcte cum fortuna mira coniuncta ordinem ac requiem restituit,
qua de re, quatenus a nostro proposito non alienum est, infra disputabimus.

