26

Postquam Dion relegatus ac Plato Athenas reversus est,
Philistus Dionysiique assentatores prorsus tyranno abusi sunt.
Adulatorum more. eius vitia decori praetextu tegere conati, omnia
et honesta et inhonesta summis efferebant laudibusss). Ut exem-
plum afferam, Aristippus ille Cyrenaicus in Dionysii aula versa-
tus docuit voluptatem finem esse bonorum et in ea sitam esse
vitam beatam; praesentibus esse utendum, nam praesens nostrum
esse non autem praeteritum nec futurum. Praeceptis ejus pror·
sus consentanea fuit vita, quam philosophiae doctor in cuiuscun-
que generis voluptatibus degit9). Polyarchus autem, cui Ἡδυ-
παθής cognomen fuit dixit: nec prudentis nee beati esse cupi-
ditates reprimere et subjugare, quum uniuscujusque hominis
natura ad eas esset propensa, et quo quis maj0rem nactus esset
potentiam eo magis ferri ad corporis voluptates. Itaque Persa-
rum regem et Dionysium minorem beatissimos esse homines prae-
dicavit, quod illis propter potentiam plurimae eaeque perfectissi-
mae cupiditates essent paratae10). Itaque quum ejusmodi viri in
Dionysii aula versarentur, minime mirum videri potest, quod ty-
rannus, in pristinam segnitiem relapsus, maiori quam antea ar-
dore avaritiae, socordiae, luxuriae se dedit. Quid quod tanta in-
temperantia voluptatibus indulsit, ut novarum inventores summis
semper afficeret praemiis¹¹)‚ tanta fuit ebrietate, ut saepe multos

 

⁸) Adulatorum agendi rationem diserte explicat. Plut. de adul. c. 9.

⁹) Cf. de Aristippi ignominiosa vita praeceptisque Athen. XII, 63.
Hegesand. ap. Athen· XI. p. 116. Simson chronic. ad a. 3640. cic. ad
fam. IX, 26. Lactant. III. de falsa sap. c. 15. Plut. Dion c. 19. Phanias

Eph. fragm. 21. Aelian v. h. XIV, 6. Val. Max. IV, 3. Diog. Laert. in
Aristipp. II. c. 8. Plato multis locis. Horat. I. ep. 17 v. 20—23. Voyage
d'Anach. chap. 33 ed. Barthel.

¹⁰) cf. Aristoxen. Music. in vita Archyt. ap. Athen. XII. e. 64. Sed
ut magis perspicue intelligas, qualis fuerit Polyarchus afferam, quod
Aelian V. h. VIII. tradidit. ,‚Eo, ait, luxuriae progressus erat, ut canes
et gallos, quibus dolectatus est, mortuos publice efferret et amieis ad
exsequias eorum vocatis splendide sepeliret, quin etiam sepulcro instructo
inscriptiones in illud incideret.“

¹¹) Narrat Timaeus ap. Athen. X. e. 49 et Diog. Laert. in Xenocr.
IV. e. 2. Nr. 5. Dionysium minorem in congiorum solemnitate ei, qui
primus congium ebibisset, coronam auream praemium proposuisse, ebibisse
vero primum omniurn Xenocratem Chalcidicensem philosophum.

