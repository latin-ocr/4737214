43

que-omnium rerum abundantiam supportat. Atque ita arx ex-
trema-victus penuria pressa, ex improviso miiitum· inopia levata,
expositisque Nypsii militibus , non solum conservata sed firmius
quam antea munita est. Cuius adventu Syracusani valde irati
impletis, quotquot aderant, triremibus in hostes, qui in deponen-
dis versantur commeatibus, necopinato irruunt, quo proelio Sy-
racusani superiores quatuor navibus captis, nonnullis demersis,
ceteras in fugam actas ad litus usque persequuntur6). Qua vi-
ctoria insolentius elati Syracusani arcem ipsam se daturam esse
Jam rati, sacris deorum numini splendide peractis, conviviis in-
temperantius indulgentes, stationibus vigiliisque, aut prorsus de-
sertis, aut negligenter administratis, et animos et mentes ad po-
tum convertunt voluptatesque. Quo cognito N ypsius, noctu mu-
rum illum a Dione circumvallatum adortus est. Quem quum
diruisset custodesque vino somnoque obrutos trucidasset, milites,
qui ad decem milia erant, in urbem immisit. Hi vero ira de
clade affecta et praedandi cupiditate flagrantes, primum in Nea-
polim, deinde in Tycham irruunt, omnes eis obviam factos truci-
dantes, quin etiam in domos ipsas penetrantes, non solum cuncta
diripiunt ac. praedantur bona, verum etiam feminas puerosque ca-
ptivos secum ducunt. Denique ad Achradinam urbis frequentissi-
mam partem, ubi eodem modo caedes ac praedatio totam per
noctem totumque, qui subsequebatur diem , ad vesperum usque
perdurabaffl). , ’

Quod quum animadverterent Syracusani, haec omnia ob in-
gratitudinem erga Dionem sibi patienda csse rati, et Dionem re—
vocandum et e Leontinis eius milites esse arcessendos una voce
conclamaverunt. Itaque necessitate pressi legantur ad Dionem
confestim ex sociis Archonides et Teleclides, ex equestri vero or-
dine quinque cum Hellanico. Qui, quum Syracusarum calamita·
tes ac mala, concione Leontinis advocata, lacrimis effusis descri-
psissent, Dionem tanto patriae amore inflammarunt, ut sine ulla
mora cum mercenariis suis iter nocturnum pararetss).

 

θ) cf. Diod. XVI, 18. Plut. Diod. c. 14.
⁷) Cf. Diod. XVI, 18, 19. Plut. ll.
⁸) Cf. Diod. XVI, 20. Plut. Dion c. 42, 43.

