28

Platone conjunctum audivisset3 quam ob rem etiam ei censum
praediorum, quibus procuratores suos praefecit, mittere desiitfl).
Multis, qui eruditi habebantur, philosophis ad se vocatis, quum
bellum, de quo Jam supra, compositum esset, Platonem precibus
persequebatur, ut Syracusas veniret, Dionem hortatuS, ut annum
abhinc extra Siciliam vitam degeret18). Abnuebat autem Plato,
quum senectutem excusans, tum quia Dionysius promissum non
solvisset. Quo factum est, ut res iterum differrentur.. Deinde
ab Archyta ceterisque Pythagoreis petivit, ut ipsi promissorum
suorum vades eum arcesserent. Qui Archidemum Syracusanum,
Archytae familiarissimum, a Platone vero unice amatum, Athe-
nas miserunt, qui Dionysium minorem novo philosophiae ardore
litterarumque ingenuarum studio inflammatumw) eius adventum
valde desiderare, confirmaret. Huic etiam addidit Dionysius⁴ no-
biles Siciliae amicos et triremes cum litteris, quibus minabatur
nunquam se Dionem esse revocaturum nisi ipse Syracusas venis-
set. Quum praeterea cognati ac soror atque uxor a Dione pete-
rent, ut Plato reverteretur si ipse et patriam et suos aliquando
se visurum esse speraret, Plato diutius precibus unitis resistere
noluit et tertio Syracusas profectus est20) eo consilio, ut Dionem

 

¹⁷) Of. Plut. Dion c. 18.

¹⁸) Cf. Plut. ll. Plato ep. VII. p. 338 O.

¹⁹) Re vera Dionysius non prorsus omnis in litteris ingenii expers
fuisse videtur 3 etenim, ut silentio transeamus, quod epistolae ipsi auctori
attribuuntur, cf. Diog. Laert. IV. 1, 5. Athen. XII c. 66; VII. c 10,
quod nunquam virorum litteris expolitorum usu ac consuetudine carebat,
poemata quoque fei-iisse fertur. cf. Athen. VI, c. 56. Polyaen. strat. V, 2,
46. Suidas s. v. Διονύσιος.

²⁰) Sunt viri docti, qui de hoc ipso Platonis itinere dubitent ac prae-
cipue quidem eam ob causam, quod Platonis epistolas, unde posteriores
scriptores exhauserunt, falsas esse dicunt. Sed, quantum sciam, nemo
satis demonstravit nobisque persuadere potuit septimam ipsam, quae iter
illud a Platone susceptum distinctis verbis proponit, non esse genuinam.
Ut autem epistolarum auctor non sit Plato, sed cae, ut putant, post eius
mortem a discipulo et cognato Speusippo scriptae sint, mihi rerum fidei
non obstare videtur, quod vix credere possum Speusippum si re vera earum
auctor est, quum per multos annos a Platone fides ei haberetur eiusque
consuetudine uteretur, immo etiam consanguineus eius esset, ficta ab eo
tradidisse. Deinde magnos antiquitatis scriptores eadem nobis retulisse,

